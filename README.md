# 🚀 **رحلتي فتعلم لغة C بلعربية المغربية**

السلام عليكم!  
هاد المستودع هو توثيق ديال الرحلة ديالي فتعلُّم لغة البرمجة C، من البداية ديال البداية حتى للمفاهيم العميقة والمعقدة.  
هنا غادي تلقاو معايا كلشي:دروس، تمارين، تحديات، أخطاء، حلول، ملاحظات، وتجارب شخصية فمساري البرمجي.

📍 الهدف ماشي غير نحفظ الكود، ولكن نفهم العمق ديالو ونعرف كيفاش نخدم بيه فمشاريع واقعية.

---

## 🧠 علاش درت هاد المستودع؟
حيت كنآمن أن أحسن طريقة باش تولّي مبرمج قوي هي بالممارسة و التكرار و التوثيق.  
وغادي نزيدكم السبب الحقيقي: **بغيت نشارك الرحلة ديالي مع الناس اللي بحالي، اللي باغين يتعلمو ولكن ضايعين فالبداية.**

---

## 🧩 شنو فيه هاد المستودع؟
- **تمارين عملية**: كتبدأ من “طبع Hello World” حتى لمواضيع بحال `malloc` و `pointers`.
- **تطبيقات من الواقع**: برامج صغار درتهم باش نطبّق بيهم المفاهيم، بحال برنامج يحسب الوقت، أو يخزن بيانات.
- **ملاحظات شخصية**: أخطاء طاحت ليا، شنو فهمت غلط، كيفاش صلّحتهم، وشحال ديال الوقت خديت.
- **تحديات صعيبة**: باش نختبر راسي ونخرج من الكومفور زون.

---

## 🎯 شنو الهدف من هادشي؟
1. نطوّر مهاراتي فـC.
2. نشارك التجربة ديالي مع ناس عندهم نفس الحُلم.
3. نرجع لأي تمرين فالمستقبل ونشوف كيفاش كنت كنخدم، وكيفاش تطورت.
4. نتعلم من الأخطاء اللي وقعات ليا بلا ما نعاود نطيح فيهم.

---

## 🗂️ كيفاش منظم هادشي؟

1. **Getting Started**: غادي يكون مدخل للغة، وأول كود كتكتبو.
2. **Control Structures**: if, switch, while, for... يعني كيفاش نتحكمو فالسير ديال البرنامج.
3. **Arrays & Data Structures**: المصفوفات، الستركشرات، المؤشرات، والتنقل فالذاكرة.
4. **Advanced Topics**: `pointers to functions`، التعامل مع الملفات، و memory allocation.
5. **Programming Practice**: تحديات وتمارين منوعة، شي منهم من الحياة الواقعية وشي للمتعة 😎

---

## 🧑‍🤝‍🧑 علاش مفيد حتى للناس الآخرين؟

- **الناس اللي باقيين جداد**: يقدرو يتبعو التمارين ويجربو يحلوهم.
- **الناس المتقدمين**: يقدرو يشوفو الحلول ديالي ويحاولو يطوروها أو يصححوها.
- **الناس اللي باغين يتعلمو من الأخطاء**: هادشي موثق، وماشي فيه غير “الحلول الصحيحة”، فيه حتى “الأخطاء والتعديلات”.

---

## 📅 تحديثات مستمرة:

هاد المستودع ماشي static، كل مرة غادي نزيد فيه:
- تمارين جداد.
- حلول مُحسّنة.
- أخطاء تعلمت منهم.
- تحديات ديال الهاكرز الصغار 🤘

---

## 📝 ملاحظة شخصية:

> الهدف ماشي هو نكمل 100 تمرين، الهدف هو نفهم كل سطر كندير، ونولي قادر نخدم بيدي بدون Google.

---

**إذا شفتي شي حاجة تقدر تتحسن فهاد المشروع، ولا بغيت تعاونني بأفكارك، الكوميتات مرحبا بيهم!**  
وخّا نكون أنا صاحب الرحلة، لكن ماشي ضروري نكون بوحدي فيها 🙌

---

